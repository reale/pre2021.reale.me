---
layout: publication
title: "HTTPS questo sconosciuto"
lang: it
ref: https-questo-sconosciuto
categories: [publications, articles]
tags: [government, society, cybersecurity, https, internet]
image: /assets/images/2020-05-14-https-questo-sconosciuto.jpg
publication: "Coerenza eventuale"
canonical: https://medium.com/coerenza/https-questo-sconosciuto-2a6612aabded
archive:
---

Nel mondo digitalizzato post-pandemia la sicurezza dovrebbe essere la prima preoccupazione di ogni fornitore di servizi. E nel 2020 diamo per scontato che una connessione web sicura sia imprescindibile, e il protocollo HTTPS ubiquo, una commodity come l'accesso stesso a internet. Soprattutto se parliamo di servizi pubblici, magari di portali online di amministrazioni centrali dello Stato che peraltro ricadrebbero anche nel perimetro di sicurezza cibernetica.

Eppure, è incredibile constatare che, *hic et nunc*, siti come quello di [Palazzo Chigi](http://www.governo.it/), del [Ministero delle Infrastrutture e dei Trasporti](http://www.mit.gov.it/), del [Ministero dell'Economia e delle Finanze](http://www.mef.gov.it/), della [Corte di Cassazione](http://www.cortedicassazione.it/) perseverano nel negare ai propri utenti la sicurezza a cui essi hanno diritto, NON offrendo alcun accesso via HTTPS.

Ben venga allora [un'iniziativa come quella di Eutopian](https://eutopian.eu/it/strumenti/https), che nell'ambito di un progetto pilota pubblica sul suo portale un elenco dei siti della PA "virtuosi" e di quelli che lo sono meno, aggiornandolo automaticamente a partire dall'Indice della Pubbliche Amministrazioni (in una prima fase soltanto per Organi Costituzionali e di Rilievo Costituzionale e per la Presidenza del Consiglio dei Ministri, Ministeri e Avvocatura dello Stato).

Successivamente, Eutopian metterà a disposizione i dati per tutte le oltre 20 mila pubbliche amministrazioni italiane (linked open data ed API), e verrà verosimilmente implementata una funzione per inviare dalla mail o PEC dell'utente una segnalazione al Responsabile per la Transizione al Digitale dell'ente o al difensore civico per il digitale ex art. 17 CAD.
