---
layout: publication
title: "Il voto elettronico è una cosa seria"
lang: it
ref: il-voto-elettronico-e-una-cosa-seria
categories: [publications, articles, focus]
tags: [voting, democracy, politics, italy, government]
image: /assets/images/2021-02-10-il-voto-elettronico-e-una-cosa-seria.png
publication: "Eventual Consistency"
canonical: https://medium.com/reale/il-voto-elettronico-e-una-cosa-seria-3a2a926c02bd
---

Personalmente non sono mai stato contrario a che [decisioni cruciali per la vita del Paese vengano affidate al voto su una piattaforma di democrazia partecipativa](https://www.repubblica.it/politica/2021/02/10/news/m5s-voto-rousseau-286858795/) (è anche un concetto non estraneo al pensiero di Rodotà, se vogliamo, pur con tutti i necessari distinguo).

Ogni partito ha i suoi processi decisionali e le sue liturgie, espressione della propria visione politica, e li implementa come meglio crede. Del resto l'art. 49 Cost. stabilisce che tutti i cittadini hanno diritto di associarsi liberamente in partiti per concorrere con metodo democratico a determinare la politica nazionale.

Da tecnologo, però, mi interessa che le piattaforme digitali che hanno un impatto sulla vita del Paese rispondano a requisiti più stringenti possibile in termini di trasparenza, affidabilità, accountability, resilienza. Open source o closed source poco importa, perché una scelta di parte implicherebbe escludere dal mercato quei fornitori che optano per una soluzione proprietaria o in cloud (Software as a Service). Quello che conta è che i requisiti, stabiliti per legge, siano estremamente stringenti e il fornitore della piattaforma possa essere chiamato in ogni momento a risponderne anche di fronte ad osservatori indipendenti.

Anche questa del resto è una forma di controllo di legalità sui partiti, sotto il profilo della democrazia interna, secondo una rilettura del dettato costituzionale più aderente alle esigenze della moderna dinamica politica.
