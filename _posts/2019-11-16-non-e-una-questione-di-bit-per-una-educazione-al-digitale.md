---
layout: talk
title: "Non è una questione di bit: per un’educazione al digitale"
categories: [talks]
tags: []
image: assets/images/2019-11-16-non-e-una-questione-di-bit-per-una-educazione-al-digitale.jpg
conference: "BookSophia Festival della Classicità"
location: "Massa Lubrense, Italy"
media:
  pictures: https://photos.app.goo.gl/3nzDNRwhru1E9rX58
---

Hannah Arendt in “La condizione umana” ci invita ad occuparci «di ciò che facciamo», ossia del nostro modo di stare nel mondo: qui e adesso, in questo “pezzo” di storia. E allora la dimensione digitale diventa imprescindibile: che non è familiarità con device e smartphone, ma una dimensione profonda dell'essere, rinnovo di paradigmi in cui espressione, cognizione, socialità, lavoro, politica si ritrovano ad essere pratiche antiche mediate da strumenti nuovi. Educare al digitale significa allora educare a un modo consapevole di vivere il proprio ruolo nel tempo presente, come antidoto sì alla tecnocrazia ma anche alla pulsione iconoclasta degli apocalittici: in altre parole, come salvaguardia della democrazia.
