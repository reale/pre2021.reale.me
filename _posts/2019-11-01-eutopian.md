---
layout: affiliation
title: "Eutopian - Osservatorio europeo sull'innovazione democratica"
categories: [affiliation]
tags: []
image: /assets/images/2019-11-01-eutopian.jpg
role: Founder
---

Eutopian è un osservatorio indipendente, inclusivo ed aperto sull'innovazione democratica, intesa sia come innovazione all’interno di un contesto democratico sia come innovazione della democrazia, riconoscendo che i due aspetti sono tra loro inscindibili, e sono fondativi per un modello di società digitale in cui l’uomo conservi la sua centralità; e sulla rivoluzione digitale nei suoi vari aspetti: tecnologico, scientifico, economico, giuridico, sociale, culturale, politico.

Eutopian ha a cuore lo sviluppo alto del dibattito politico intorno ai temi fondativi, ma è rigorosamente apartitico. Tra gli scopi rientra la proposta policy concrete e attuabili per migliorare le prospettive nazionali ed europee, pur nella consapevolezza della complessità di un mondo in rapida trasformazione.

I temi fondamentali dell’attività di Eutopian sono:
- il monitoraggio e la promozione dell’innovazione tecnologica e delle sue ricadute sociali, economiche, politiche;
- la partecipazione consapevole del cittadino al tempo presente, anche attraverso il dialogo con le istituzioni, ed in particolare i nuovi modelli di cittadinanza, anche attraverso lo studio delle tecnologie abilitanti;
- la diffusione delle esperienze internazionali di realizzazione di comunità open/smart in termini di qualità dei servizi, sviluppo sostenibile, applicazione di nuove tecnologie, trasformazione digitale dei processi e sviluppo di nuovi modelli di crescita economica;
- la promozione della partecipazione attiva ai processi di innovazione democratica e di digitalizzazione, approfondendo aspetti tecnologici, economici, sociali, etici, gestionali e logiche di cooperazione;
- il policymaker engagement e l’interlocuzione con le istituzioni e con i corpi intermedi del dibattito democratico (partiti, sindacati, think tank), ed in particolare la diffusione dell’innovazione democratica tra gli amministratori e nella Pubblica Amministrazione;
- la condivisione dei possibili benefici, opportunità e modelli di cooperazione che possono nascere dai processi di innovazione;
- la sicurezza e la protezione dei dati personali, ed in generale la tutela dell’identità digitale;
- l’inclusione, la diversità, lo sviluppo della leadership.

Eutopian opera attraverso momenti di riflessione collettiva attraverso modalità varie, eventi di divulgazione, partnership con realtà analoghe a livello locale, nazionale, europeo, globale.
