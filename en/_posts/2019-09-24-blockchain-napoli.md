---
layout: publication
title: "La Blockchain a Napoli"
categories: [publications, articles]
tags: []
coauthors: [ "G. Clemente" ]
image: /assets/images/2019-09-24-blockchain-napoli.jpg
publication: "Gamma News"
canonical: https://www.gammanews.it/mii-casa/blockchain-napoli-roberto-reale/
archive: http://web.archive.org/web/*/https://www.gammanews.it/mii-casa/blockchain-napoli-roberto-reale/
---

Siamo all’evento sulla Blockchain di Napoli in compagnia di Roberto Reale, Manager dell’innovazione.

**Buongiorno Sig. Reale grazie per aver accettato di essere intervistato da noi. L’arrivo della blockchain ha suscitato molto interesse ma anche critiche. Cosa significa per Lei utilizzarla al meglio?**

Come ogni tecnologia, la blockchain di per sé non è né “buona” né “cattiva”, non ha virtù salvifiche, non “democratizza” automaticamente l’età digitale, al contrario di quanto affermano certe narrazioni ingenue. Tutto dipende dalla nostra capacità di disegnare processi adeguati e di applicare lo strumento tecnologico senza forzature. Occorre abbandonare ogni approccio di tipo manicheo in favore di valutazioni che tengano conto, caso per caso, delle esigenze e degli obiettivi. Ad esempio, personalmente non sono contrario all’impiego di blockchain permissioned/private, purché siano chiari limiti e casi d’uso.

**Crede che in futuro, la blockchain sarà una risorsa fondamentale per l’Italia? In che modo?**

Ribalto la domanda. La blockchain è il tassello di un quadro più ampio di convergenza tra tecnologie: intelligenza artificiale, internet delle cose, realtà aumentata. Detto questo, in questa fase è importante sperimentare il più possibile, soprattutto in aree cruciali per la nostra economia e alle quali la blockchain si applica in modo naturale: agroalimentare, manifatturiero, turismo, finanza.

**Ha avuto modo di vedere il nostro sito cosa ne pensa? Stiamo raggiungendo il nostro obiettivo quello di far conoscere la tecnologia a tutti comunicando in modo semplice senza utilizzare troppi tecnicismi?**

È un format interessante. A mio parere l’essenziale, quando si fa divulgazione, è raggiungere un buon compromesso tra semplicità e rigore.

**Dott. Reale vuole cogliere l’occasione per fare dei ringraziamenti?**

Voglio ringraziare l’amico Luigi de Magistris che ha saputo comprendere e valorizzare, in piena età digitale, la vocazione sperimentale che Napoli ha da sempre.
